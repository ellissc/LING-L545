Przodńo zajta:
Lama:
Lama ("llama glama") to je zwjyrz, kery wpjyrw żůł we Americe Połedńowyj, a terozki tyż we Ojropje, Americe Půłnocnyj a we Australiji.
Je 102-119 cm dugi, a ruby uod 113 do 250 kg.
Bajtel je ruby uod 8 do 18 kg.
Mo moda żyć we stadach, bo je to spokojny zwjyż.
Lo Indjanerůw lamy to půmagery we rajźe, przećepujům im klamoty, bo sům to zwjyrzynta juczne.
Mogům na puklu mjeć tela wjela mo 25%-30% jejich wogi.
Idźe tyż spożywać jejich mjynso, a ze futra robić uobleczyńa a inksze zachy.
Angelsko godka:
Angelsko godka (ang. "English language" ) – urzyndowo godka na terytorjach zależnych Wjelgij Brytańije, a we wjynkszośći jeji bůłych kolůńiji i důmińjůw, p.in.
Irlandyji, Kanadźe, RPA, Australiji i Nowyj Zelandyji.
Terozki używo jům kole 400 miljůnůw ludźi kej uojczysto godka, a 1,2 - 1,6 miljarda kej uobco godka.
We sůmy Wjelgij Brytańije angelsko godka je "de facto" godkům urzyndowům, nale formalńy państwo to ńy mo żodnej uoficjalńy ustalůnej urzyndowyj godki.
Podano sytuacyjo je tyż we Zjednoczůnych Sztatach.
Angelski noleży do uoficjalnych godek ONZ, a uod XX wjeku je nojczyńśći używanům godkům we kůntaktach mjyndzynarodowych.
Roz na kedy uokreślany kej pjyrszo ůńiwersalno godka ludzkośći.
Angelsko godka je fest zrůżńicowano geůgraficzńy.
Djalykty růżnům śe fůnetykům, słowńictwym i do pewnygo stopńo gramatykům.
Pisowńo i fůnetyka.
Alfabyt angelski je uobecńy taki sům kej alfabyt łaćiński i skłodo śe s dwadźeśća sześću buchsztabůw:
Gramatyka angelskij godki.
Angelsko godka je godkům pozycyjnům a analitycznům (wjelge znoczyńy majům czasowńiki pośiłkowe), nale wystympujům tyż ńykere elymynty fleksyji.
Sům to relikty indoeuropejskigo systymu deklinacyji i kůńůgacyji, we pełńi zachowanygo we godkach słowjańskych i łaćińy, a we tajli we staroangelskej godce.
Uodmjano bez przipadki dotyczy zaimkůw, rzeczowńiki pośadajům yno dopełńacz ("Saxon genitive"), tworzůny s kůńcůwkům -s.
W angelskej godce wystympujům przedimki: uokreślůny "the" i ńyokreślůny "a(n)".
Formy "an" używa śe przed wyrazůma wymawjanymi s nagosowům samůgoskům - "an hour" nale "a European".
Co ńyzwykłe wśrůd godek indoojropejskych, ńy istńije kategoryja rodzaju gramatycznygo, s wyjůntkym zaimkůw trzećij uosoby liczby pojydynczej.
Czasy.
W angelskij godce je szesnośće czasůw (sztyry czasy po sztyry aspekty czasowe).
Půńiższo tabela przedstawjo przikładowe zdańi we 16 czasach strůny czynnej (Present Simple: "I do" - Robia):
Wśrůd jynzykoznawcůw ńy mo połnej zgody co do tygo, eli kożdům s podanych wyżej kůnstrukcyji uważoć za samodźelny czas.
Ńykerzi wyrůżńajům we angelszczyźńy jydyńy czas przeszły i teraźńijszy (ze wzglyndu na istńyńy we ńich "prostych" form czasowńika), pozostołe zaś czasy uważajům za aspekty tych dwůch czasůw.
Składńo.
Podstawowym szykym zdańo je SVO, podańy kej we Ślůnskej godce.
Wyrazy uokreślajůnce poprzedzajům uokreślane.
Szyk zdańo je uo wjela myńi swobodny we porůwnańu s Ślůnskům godkům.
Linki zewnyntrzne.
Zajty uo angelskij godce
Dykcjonorze
Translatory
Ajza:
Ajza to sōm wszyjske metalowe ôbiekty, co już niy nadŏwajōm sie do użytku a ino do przetopiyniŏ we hucie.
To mogōm być abfale, popsute wyroby, tajle ôd maszin, stare auta, kōnstrukcyje ze rozbiōrki a inksze.
Podzioł ajze.
Ajza dzielymy na ajza sztalowõ i ajza z metali kolorowych.
Ajza sztalowŏ.
Ajza sztalowŏ mŏ trzi głōwne zorty:
Ajza kolorowŏ.
To mogōm być metale inksze jak żelazo:
Abo stopy:
Mōmy jeszcze kategoryjõ ajza użytkowŏ - to sōm take kōnski, kere jeszcze sie na co kōmu nadadzōm.
Handlujōm niōm ajzownie.
Katowicy:
Katowicy (pol. "Katowice", mjym. "Kattowitz") – mjasto we Gůrnym Ślůnsku, we kerym mjyszko 317 000 ludźi.
Pjyrszo spůmńyńy uo Katowicach je ze XVI stolećo.
Katowicy mjejske prawa dostały we 1865 roku.
Katowicy sům nojwożńyjszym gůrnoślůnskym cyntrům fedrowańo wůngla a głownym mjastym Gůrnoślůnskygo Metropolitalnygo Zwjůnzku.
Sům tyż wożnym biznesowo-handlowo-usugowym cyntrům.
Śymjanowicy:
Śymjanowicy (, ) – ślůnske mjasto, kere je rozlygowane we połedńowyj Polsce, we ślůnskim wojewůdztwje, we cyntrům Gůrnoślůnskigo Industrjalnygo Uokryngu (GOP).
Mjasto przinoleży do Zwjůnzku Polskich Mjastůw (ZMP).
We rokach 1975-1998 mjasto admińistracyjńy bůło we katowickim wojewůdztwje.
Ferwaltůngowy tajlůng.
Mjasto tajluje śe na 5 dźylńicůw:
Tychy:
Tychy (pol.: "Tychy", mjym.: "Tichau") – mjasto we Polsce, we wojewůdztwje ślůnskim, je uůno krysym grodzkim.
Znajůme ze Browaru Kśůnżyncygo a werku FIATa.
Żory:
Żory (mjym. Sohrau) – mjasto, kere je położůne we połedńowyj tajli Polski, we Ślůnskym wojewůdztwje, wele Rybńika.
W latach 1975-1998 mjasto admińistracyjńy bůło we do wojewůdztwa katowickigo.
Pjekary:
Piekary (niym.: "Deutsch Piekar", pol.: "Piekary Śląskie") – miasto na Gōrnym Ślōnsku (wele Bytōmia), co w nim miyszko bezma 60 000 ludzi.
Mo prawa krysu (je krysym grodzkim).
Piekary to je znōmy ôstrzodek pōńci do Sanktuarium Matki Boskij Piekarskij.
Krōm tego je tam moc zabytkōw.
Uopole:
Uopole (pol.: "Opole", śl-mjym.: "Uppeln", mjym.: "Oppeln") – mjasto we Polsce, na Górnym Ślůnsku, we Uopolskim wojewůdztwie na prawach powjatu.
Główny ostřodek gospodarczy, naukowy, kulturalny a admińistracyjny a stolica uopolskigo wojewůdztwa; jydno s nojstarszych mjast we Polsce, stolica Ślunska Uopolskiego.
Od wczesnygo středńowjecza do poczůnku stolećo dwudziestygo, stolica Gůrnygo Ślůnska.
Pjerwotńy "uopole" oznoczouo zwjůnzano wspólnymi prawůma i uobowjůnzkůma wspůlnota rodowo a terytorjalno.
Jedna s takych wspůlnot doła anfang mjastu.
Bez Uopole przepływo Uodra, na krůtkich uodćinkach Moua Panew i Sworńica, lokalne rzyki: Malina, Průszkowski Potok, Uolszanka i Czarnka, 2 kanoły: Kanou Wiński a Kanou Ulgi do Uodry, a tyż Młynůwka.
Wysokość nojwyższygo punktu – 183,1 m n.p.m. (wzgůrze przi ulicy Stara Drůga, ůngyfer 3 km od grańicy s Winowym).
Wroz s przilygłymi gminůma mjasto tworzi 265-tyśynczno aglůmeracyjo.
Uostrawa:
Uostrawa (czes.: "Ostrava", pol.: "Ostrawa", mjym.: "Ostrau") to je mjasto we Czeskij Republice, we Morawsko-Ślůnskim Kraju, kerygo je stolicům.
Je rozlygowane na granicy Ćeszyńskigo Ślůnska (wschůd), Upawskigo Ślůnska (zachůd) a Morawy (połedńe), wele ujśći do Uodry trzech rzyk: Uopawy, Uostrawicy a Lucyny.
Mjasto leżi przi půłnocnym wejśću Morawskij Bramu.
We Uostrawje je tyż fusbalklub - Baník Ostrava, kery gro we 1.
Gambrinus Lidze.
Rybńik:
Rybńik (, , ) – mjasto rozlygowane we Ślůnsku, we połedńowo-zachodńij Polsce, we ślůnskim wojewůdztwje, nojwjynksze mjasto Rybńickigo Wůnglowygo Uokryngu.
Je krysym grodzkim a śedźibům krysu rybńickigo źymskigo.
Rybńik potajlowany na 27 dźylńicůw.
Mjyszko we ńim 140 000 ludźi.
Rybńik je sztyrnosty we Polsce podug wjyrchu a 25 podug wjelośći ludźi (9 we ślůnskim wojewůdztwje.
Terozki we Rybńiku důminujům handel a industryjo.
Dźylńice.
Rybńik je potajlowany na 27 dźylńicůw:
Chorzůw:
Chorzůw (historyczne ślůnske mjana: Krůlewsko Huta, pol.: do 1934 "Królewska Huta", póżniej "Chorzów", mjym.: "Königshütte") je mjasto we Polsce, położůne we Gůrnym Ślůnsku, we ślůnskim wojewůdztwje, we cyntrům Gůrnoślůnskigo Industryjnygo Uokryngu, wożny lokalny gospodarczy a kulturalny postrzodek.
Je mjastym na prawach krysu.
Geografijo.
Chorzůw leży na Bytůńsko-Katowickij Płaskij Wyżyńe, kero je tajlům Ślůnskij Wyżyny.
Bez Chorzůw przepływo rzyka Rawa, kero je fest zamaraszůno.
Sůmśaduje ze Katowicůma, Rudům, Śwjyntochlowicůma, Śymjanowicůma, Pjekarůma a ze Bytůńym.
Znůmy je mjyndzy inkszymi ze Wojewůdzkigo Parku Kultury a Dychu a szportowygo klubu Ruch Chorzów.
Je sam tyż Tyjater Rozrywki rozlygowany we downym Hotelu Redyn.
Zwykowy a ferwaltůngowy tajlůng.
Uode downa Chorzůw je tajlowany na:
Uoficjalńy, Chorzůw tajlowany je na sztyry dźelńice:
Do żodnyj ze dźelńicůw Chořůwa ńe wrachowuje śe "Wojewódzkiego Parku Kultury i Wypoczynku", nale leży uůn na teryńe mjasta.
Gospodarka.
Industryjo.
Gyszichta mjasta je skuplowano fest blisko ze rozwojym bergmaństwa, hutńictwa, ynergetiki a chymije.
Teroz wszyske gruby we Chorzowje sům ale pozawjyrane, dźołańy hutůw tyż je uograńiczůne.
We mjeśće fůngujům atoli dali Azotowe Zakłady a Elektroćepłowńa ELCHO.
Chorzůw mo tyż znůme zakłady KONSTAL, kere produkujům bany.
Handel.
Głownym handlowym cyntrům Chorzowa je hulica Wolności.
Transport.
We Chorzowje je dobrze rozwińůno śeć banowygo a autobusowygo ruchu.
Krům tygo sům sam trzi banhowy - "Chorzów Miasto", "Chorzów Batory" a "Chorzów Stary".
Wele mjasta bjygńe tyż autobana A4.
Glywicy:
Glywicy (pol.: "Gliwice", łać.: "Glivitium", czes.. "Glivice" abo "Hlivice", mjym.. "Gleiwitz", dowńi "Glywice" abo "Gleywitze") – mjasto we połedńowyj Polsce na prowach krysu we wojewůdztwje ślůnskym, śedźiba władzůw źymskigo glywickigo krysa a djecezyje glywickij.
Wrocław:
Wrocław (, , , śl-mjym.: "Brassel" abo "Gruß Brassel", , ) – stolica a nojwynksze mjasto Ślůnska, jedno ze nojsrogszych we Polsce (sztworte podug wjelośći ludźi, 634 630 mjyszkańcůw, a pjůnte podug wjyrchu, 293 km²), jedno ze nojstarszych, położůne po uobuch strůnach strzodkowyj Uodry, na Ślůnskij Ńiźińe.
Mjasto je we skupińe Nowyj Hanzy.
Wrocław je stolicům dolnoślůnskigo wojewůdztwa, mjastym na prawach krysu a śedźibům włodz wrocławskigo krysu źymskigo, kery skłodo śe ze dźewjyńću uokolnych gminůw.
Je tyż nojważńiyjszym mjastym wrocławskij aglůmeracyje.
Bytům:
Bytům (tyż Bytůń, pol.: "Bytom", śl-mjym. "Beuthn" abo tyż "Beuthn Oberschläsing", ńym "Beuthen Oberschlesien", czes. "Bitom", łać. "Bithomia, Bethania") – mjasto położůne we połedńowyj Polsce, we wojewůdztwje ślůnskym.
Je uůno powjatym grodzkym.
Jedno ze nojstarszych mjast Gůrnygo Ślůnska, wzmjankowane we 1123, we 1179 uodłůnczůne uod Małopolski a prziłůnczůne do Kśynstwa Raćiborskigo, uod 1254 prawa mjejske.
W XIX wjeku industrjalizacyjo, powstajům huty i gruby wůngla kamjynnygo.
Po plebiscyće pozostoło we grańicach Ńymjec, uod 1945 we Polsce.
Bytům bůł kole połowy XIX stolećo nojwiynkszym mjastym prziszłyj aglomeracyje.
Jak bůła wytyczano sztreka bany ze Berlina na Gůrny Ślůnsk i dalij do Rusyje, to we Bytůmju cugu ńy chćeli.
Sztreka poszła kaj indźij i inksze mjasta na ńij wyrosły - nojbardźij Katowice.
Ślůnsko Ruda:
Ślůnsko Ruda inakszy Wjelgo Ruda (pol.: "Ruda Śląska", mjym.: "Ruda") – mjasto pouożůne we pouedńowo-zachodńij Polsce, we wojewůdztwje ślůnskym, we cyntrům Gůrnoślůnskigo Uokryngu Przymysuowygo (GUoP).
Grańiczy s Zobrzym, Bytůńym, Śwjyntochuowicůma, Chorzowym, Katowicůma, Mikouowym i Gjeroutowicůma.
Powstouo we 1959 roku ze skupjyńo mjast Ruda i Bytůński Šwarcwald.
Dźelńice mjasta.
W Ślůnskij Rudźe je jydynoście dzielnic:
Raćibůrz:
Raćibůrz (śl-mjym.: Rottwer, pol. "Racibórz", mjym. "Ratibor", čes. "Ratiboř") – mjasto i gmina pouožůne we pouedńowo-zachodńij Polsce, we wojewůdztwje ślůnskym, we powjeće raćiborskym.
W rokach 1950-1975 mjasto admińistracyjńy noležouo do wojewůdztwa uopolskigo, natůmjast w rokach 1975-1998 do wojewůdztwa katowickigo.
Podug danych s 28 lutygo 2006, mjasto mjauo 60 218 mjyškańcůw.
Raćibůř je jednům s historyčnych stolic Gůrnygo Ślůnska, kaj rezydowali kśůnžynta uopolsko-raćiborske.
Do dźiśej zachowouo śe wjela cynnych zabytkůw, m.in.
kaplica zamkowo pw.
Św.
Tomaša Kantuaryjskigo, kero zwům perůum gotyku ślůnskigo.
Mjasto kej pjyrše we Ojropje uotřimouo certyfikat ISO 14001.
Ćeszyn:
Ćeszyn (pol. "Cieszyn", czes. "Těšín", łać. "Tessin", mjym. "Teschen") – mjasto we Polsce, we wojewůdztwje ślůnskim, nad rzykům Uolzům, na Pogůrzu Ślůnskim.
Historyczne mjasto głůwne Ślůnska Ćeszyńskigo.
Mjasto leży na granicy ze Republikům Czeskům i do 21 grudńa 2007 bůł tam nojwjynkszy drůgowy przechůd grańiczny połedńowyj granice Polski.
Za rzykům leży Czeski Ćeszyn - do 1920 tajla Ćeszyna, potym uoddźelůno grańicům.
W latach 1975-1998 mjasto admińistracyjńy noleżało do wojewůdztwa bjelskigo.
Gogolin:
Gogolin - mjasto we woj.
uopolskym, we powjeće krapkowickim, śedźiba wuadz gminy mjejsko-wjejskij Gůgolin.
W rokach 1975-1998 mjasto admińistracyjńy noležouo do starygo woj.
uopolskego.
Podug danych s 30 čerwca 2007 r.
mješkouo sam 6081 ludźi.
Znany s śpjywki ludowyj "Pošua Karolinka do Gůgolina" (pol.
"Poszła Karolinka do Gogolina", wykůnywanyj m.in.
bez Zespůu Pjeśńi i Tańca "Ślůnsk".
Do śpjywki tyj nawjůnzuje tyž wapyn mjasta.
Mikołůw:
Mikołůw (pol. "Mikołów", mjym. "Nikolai / Nicolei", śl-mjym. "Nickel", czes. "Mikulov") – mjasto i gmina położůne we połedńowyj Polsce, we ślůnskym wojewůdztwje, we połedńowyj tajli Gůrnoślůnskigo Uokryngu Przymysuovygo (GUoP).
Je śedźibům mikołowskigo krysa.
Grańiczy bezpostrzedńo ze stolicům wojewůdztwa - Katowicůma a Rudům, Gůrnymi Łaźiskůma, Uorzeszym, Tychůma, Wyrůma, Uornůntowicůma, Gjeroutowicůma.
W lotach 1975-1998 mjasto admińistracyjńy noleżoło do katowickigo wojewůdztwa.
Hokejkryka:
Hokejkryka to je jydyn s wożńijszych elymyntůw sprzyntu hokejowygo.
Hokejkryka zbudowano je ze specjolnygo rodzeju drywna.
Istńije tyż jeji uodmjana, na kerům godo śe popularńy ruła.
Je uůna zbudowano s metalu, nale ńy je ńiczym wypełńůno.
Do ruły prziczepjo śe uopatka i może uůna zastůmpić tradycyjno hokejkryka.
Nojpopularńijśi producyńći hokejkrykůw to Bauer, Itech, Easton, Smoleń, CCM.
Kryki te wykorzistuje śe we hokeju na lodźe.
Ślůnsko godka:
Ślůnsko godka (ślůnski, ślůnsko mołwa; roz za kedy mjanowano uod jeji używoczůw: pů naszymu; wymowa podug Mjyndzynorodowygo Fůnetycznygo Abecadła: ]) – godka, podug keryj godajům rdzynne ludźe Gůrnygo Ślůnska a reliktowo tajla ludźi Dolnygo Ślůnska.
We Norodowym Wszechuobecnym Wykoźe we 2011 roku bez 509 tyśůncůw perzůnůw pośwjodczůło ślůnski jako důmowo godka.
Tajla ś ńich przebywo za krejůma Polski - we Mjymcach, Czeskij Republice a USA.
Ślůnsko godka, podug SIL International, wrachowuje śe do grupy lechickij zachodńosłowjańskich godkůw.
Nojbliższe ji godki to polsko, kaszubsko, godki sorbske (gůrno- a dolno-) a tyż czesko a słowacko.
Ślůnsko mołwa uodrůżńo śe uod inkszych godek słowůma, fůnetykům a uortografijům.
We polskij naukowyj literaturze důminuje poglůnd, co etnolekt ślůnski je skupinům gwarůw abo djalektůw/poddjalektůw we ramach polskij godki.
Mjanowańy.
We ślůnskij godce.
Godka mo kupa roztůmajtych mjanůw, używanych rzodźi lebo czyńśći.
W Internecu nojbarzi popularne je "ślůnsko godka".
Drugim używanym tyż je przimjotńik "ślůnski", kery pochodźi uod wyrażyńo "jynzyk ślůnski" (samo słowo "jynzyk" ńy mo we ślůnskim, na uopach do polskigo, znoczyńo godki; podańy je we godce gůrno- a dolnosorbskij, kaj używo śe uokryślyńůw "hornjoserbski" a "dolnoserbski", nale słowo godka mo śe tam jako "reč" a "rěc", eli je babskij zorty).
Roz za kedy trefjo śe tyż pojstrzůd rodźimych ludźi używajůncych godki uokreślyńa: "pů naszymu", "ślůnsko rzecz", "prawjyńy", "rzůndzyńy", "ślůnsko mowa" (tyż "mołwa").
We polskij godce.
Skiż tygo, co ńy mo ślůnski statusa godki we przekůnańu ńykerych polskich godkoznowcůw, godo śe uo ńi "dialekt śląski" (ślůnski djalekt) a roz za czas tyż "gwara śląska" (ślůnsko gwara).
We inkszych godkach.
Nojczyńśći mjano lo godki pochodźi uod łaćinskigo mjana Ślůnska - "Silesia".
Bestůż je na tyn przikłod "Silesian language" (angelsko godka), "Langue silésienne" (francusko godka), "Sziléziai nyelv" (madźarsko godka) a "Сілезька мова" (ukrajińsko godka).
Ńykere godki zaadaptowały mjano zy mjymjeckigo "Schlesien", jako bajszpil "Šlešćina" (gůrnosorbsko godka), "Schlesisk" (norwesko godka) a "Шлезиски јазик" (macedůńsko godka).
We czeskij godce pado śe "Slezský jazyk" abo "Slezština".
Fůnologijo.
Spůłgłoski.
Systym spůłgłoskowy przedstowjo śe fest podańy na polsko godka:
Samogłoski.
We godce ślůnskij do śe normalńy wyrůżńić 7 samogłoskůw, nale we ńykerych djalyktach sům tyż jake samogłoski szpecyjolne.
Podstawowo systema samogłoskowo rozrůżńo samogłoski ], ], ], ], ], ], ], ], szkryflanych kej a, e, e, i, o, ů, u a y.
Ćeszyński djalekt, glywicki djalekt, kluczborski djalekt a uopolski djalekt mojům tyż nosowe y, uoznaczůne kej ].
Historyjo.
Pjyrszym hanszriftym, na kery śe przistowo, iże we ńim uostała użyto ślůnsko godka, je Kśynga Henrykowsko (Hańcowy Festbuch).
Padze tam wywołane zdańe "dai ut ia pobrusa a ti poziwai", kere uoznoczo "dej, dyć jo pobrusza, a ty poczywej" (pol: "daj, niech ja pomielę, a ty odpocznij").
Bezto, co tyn zac barźi podany je na ślůnsko godka, pokozała śe starość, eli je to blank ślůnski abo polski, a jużći strzedńowjeczny miszůng tych godek.
Za pjyrsze, mjano "ligwa Sleziana" (ślůnsko godka) przekozało śe we chrůńice jydnygo żagańskygo klosztora, mjanowanyj "Catalogus abbatum Saganensium" a kero uostała naszkryflano za XIV wjeka (postrzůd rokůma 1392 a 1422).
Ślůnski dźiśej.
W teroźńich czasach zaboczyć śe do chudoba a pomjyrańy ślůnskij godki pod ajnflusym polskij.
Ńykere gramatikowe kůnstrukcyje charakterystyczne lo ślůnskigo, mjyńo śe na wszechuobecny polski, ntp.
mjast "Być na wjelaś rokůw stary" godo śe czynsto "Mjeć ileś lot".
Ślůnsko godka rygjůnalno mo śe tyż u ńykerych kej godka ludźi bez ausbildůnga a ńyuoklanych.
Atoli ślůnsko godka tam, kaj je we użyću, ńy mo uoficyjalnygo statusa, to dźynki internecowi po prowdźe terozki uodżywo.
Brano je tyż do ryklamůw.
Ze godki potocznyj uoddźylo śe typowy slang, powstajům nowe uokreślyńa, kej na tyn przikuod "mobilńok" (pol. "telefon komórkowy") lebo "szlustydźyń" (pol. "weekend").
Na poczůnku styczńa zaczůn fungować ferajn Pro Loquela Silesiana, kery dowo se za cyl pjastowańy a průmowańy ślůnskij godki.
Postrzůd jigo założyćelůw je m.in.
Bogdan Kallus, autor "Słownika gůrnoślůnskij godki", Mirosław Syniawa, kery we 2007 roku narychtowoł tekst internecowego dyktanda we ślůnskij godce, a Rafał Adamus, ekůnůmista ze Chorzowa.
Słowńictwo.
Na formowańy śe słowńictwa godki ajnflus mjały pożyczki ze godek: polskij, czeskij (a rodszy morawskij, fůngůjůncygo dowńij kej uodrymbno godka), mjymjeckij (tajli s germańskigo djalyktu ślůnskigo, ńiźli ze standardowygo mjymjeckigo) a tyż słowackij.
W godce ty przewożo zdrzůdłosłůw zachodńo-słowjański.
Srogo tajla wyrażyńůw bliższo je rodszy godce staropolskij, a kůnkretńy sůmśedńym djalyktům wjelgopolskimu i mołopolskymu a godce dolnołůžyckij, gůrnosorbskij i morawskij, kej wspůłczesnymu standardowymu polskimu.
Krům tygo, do śe tyż nolyźć słowa s takich godek, kej francusko, laszsko, łaćina, słowacko, starowysokomjymjecko, strzedńowysokomjymjecko, strzedńońiderlandzko a italsko.
Słowńictwo typowo ślůnske.
Choća tela godek mjoło ajnflus na ślůnski, mo uůn tyż słowa, kere sům typowo ślůnske.
Ńy uobstały śe uůne we inszych godkach, djalyktach lebo gwarach, uostały śe ino we ślůnskich.
Godkoznowce za taky uokryślyńa uznowajům mjyndzy inkszymi "swaczyna", "kopruch", "starzik", "dokorzůnd" a inksze.
Co wjyncyj, do śe tyż trefić jake słowa ślůnske we inkszych godkach.
Towům pożyczkům we polski godce sům uokryślyńa jodła, jako bajszpil "modro kapusta", "ciapkapusta" a "wodzionka" (wodźůnka), nale sům tyż take bez polskigo uodpowjedńika, ntp.
"familok".
Roz na kedy ajnfachowo stosuje śe tyż ślůnske gysztele, jako bajszpil "po ptokach" (pol. za późno).
We wilamowickim majům słowo "uöbroz", kere śe mo za polski ajnflus, nale we literackij godce ńy uokozuje śe prelabjalizacyjo, stůnd moge to być uod ślůnskigo.
Alfabyt ślůnskij godki.
Już uod somygo anfangu robůt nad ślůnskům kodyfikacyjům bůły problymy kej uoddoć głoski kere ńy wystympujům we polskij godce, a gynał ů a u pochodzůnce s prelabjalizacyje.
Dowańy sam ł kej we słowje uoko ńy mjało cweku, kej ńy bůło tukej zachowane starodowne prawidło uo ł jako nachfolgera l welaryzowanygo.
W Internecu, kej tyż i poza ńim wywołany je nostympujůncy alfabyt:
Atoli ten warjant szkryflańo je używany nojczyńśći, istńijům tyż inksze szrajbůngi, zawjyrajůnce np.
v, ú, ũ a ô.
Pojawjajům śe uůne atoli sporadyczńy.
Uogůlńy, godka ślůnsko może być szkryflono 10 alfabytůma, co sům gorzij lebo lepij widźane.
Djalykty a zrůżńicowańy rygjůnalne.
Godka ślůnsko ńy je wszandy jednako we wszyjskich tajlach Gůrnygo Ślůnska.
Inakszy godo śe wele Ćeszyna, inakszy – wele Uopola.
To, co je mjanowone u użytkowńikůw ślůnskigo "djalyktůma", bez ńykerych godkoznowcůw polskich uokreślo śe kej "gwary etnolektu ślůnskigo".
Wspůłcześńy do śe wyrůżńić 7 uodmjon godki ślůnskij: ćeszyńsko, gliwicko, jabłůnkowsko, kluczborsko, ńymodlińsko, průdńicko a uopolsko.
Ślůnski ńy je jydnolity a na růżnych uobszarach kulturowo-historycznych do śe trefić zarůwno roztůmajte znoczyńo tych samych słůw, kej a jejich růżno wymowo.
Ńy wszyjske wjync cechy djalyktu uopisane wystympujům na wszyjskych jigo uobszarach.
Czynsto ale wystympujům m.in.
labjalizacyjo, mazurzyńy a jabłůnkowańy.
Kodyfikacyjo a godka literacko.
Terozki trwo robota nade wytworzyńym literackij godki ślůnskij.
Używany we Internecu waryjant ślůnskij godki je uoparty zauobycz na djalyktach, we kerych śe godo we becyrku Katowic a Gliwic.
Uod lot 30.
XX w.
egzystuje już ślůnsko mikrogodka literacko – laszsko, ustandaryzowano bez frydeckigo pisorza Erwina Goja, wywołanygo kej Óndra Łysohorsky, nale zostoł uoparty na grůńće pograńicznyj ślůnsko-morawskij gwary gůrnouostrawskij, beztůż ńy je uůn reprezyntantym lo zespoła djalyktůw ślůnskych.
Bibljoteka Kůngresu USA 18 lipca 2007 wepisała ślůnsko godka we regest godek śwjata.
Ślůnsko godka uostała tyż zaregistrowano we Mjyndzynorodowy Uorgańizacyji Godkowyj, kaj przidano uůnyj kod ISO: "szl".
Bůły to pjyrsze kroki zdatne do stworzyńo m.in.
ślůnskij Wikipedyje.
Bajszpil użyćo godki.
Wymowa we IPA:
/'fʂɨjske 'luʥɛ 'rɔʣom ɕɛ sfɔ'bɔdnɛ a 'rovnɛ vɛ 'sfɔjim 'vɛrʨɛ a 'pravax som 'wonɛ wɔbda'ʐonɛ fi'lipɨm a sum'ɲɨɲɨm a 'majom pɔ'vin:ɔɕʨ 'vzglɨndɨm 'iŋkʂɨx jak brat s 'bratɨm pɔstɨm'pɔvaʨ/
Wikipedyjo:
Wikipedyjo – wjelogodkowy plan internecowyj yncyklopedyje, kery fůnguje podle prowidła uodymkńyntyj treśći.
Fůnguje ze uoporům uoprůgramowańo wiki (hawajsko godka: "wiki wiki" - "wartko"), wylazłego s kůncepcyje WikiWikiWeb, bez co możebne je sprowjańy zajty kożdymu użytkowńikowi, kery jům nawjedzo a aktualizacyjo jeji treśći we prawym czaśe.
Słowo Wikipedyjo je nyjolůgizmym kery powstou ze skuplowańo ausdrukůw wiki i yncyklopedyjo.
Reklamowy szlagwort Wikipedyje mo klang: "Swobodno yncyklopedyjo, kero kożdy umi sprowjać".
Wikipedyjo nastała 15 styczńo 2001 goda kej retůngplan szkryflanyj bez fachmůnůw a raźinku uż ńyegzistujůncy Nupedyje.
Siela szafarzůno je łůna bez czelodka nůn-profit Fůndacyjo Wikimedja.
Wikipedyjo mo nade 10,2 milyjůnůw artiklůw we wszyjstkych godkowych edycyjach, wrachowujůnc do tygo nade 3 mln artiklůw we wersyji angelskij a nade 0,7 mln parolůw we wersyji polskij.
Je nade 200 godkowych edycyjůw Wikipedyje, we tymu 32 mo nade 50 tys.
parolůw.
Wikipedyje polsko a mjymjecko uostały tyż zrychtowane na plaće DVD-ROM.
Usůndzo śe tyż zrychtowańe angelski Wikipedyje na plaće DVD abo we wersyji kśůnżkowyj.
Uod anfanga istńyńo Wikipedyjo je corozki barzi hyrsko, a Fůndacyjo kero ńům szafarzi wprawjůła we ruch tyż roztoliczne szwesterplana.
Wikipedyjo je jydnům s nojczyńśći nawjedzanych neczajtůw, a wjela zajtůw uruchůmjůło jeji mirrory abo forki.
Wspůłzałożyćel Wikipedyje Jimmy Wales nazwoł jům "průbům stworzyńo i rozpowszychńańo wjelojgodkowy swobodny yncyklopedyje uo nojwyrszym możebnym urowńu lů kożdyj uosoby na Źymi w jeji włosny godce".
Spůrne je dowańy wjary Wikipedyji skiż możebnośće půńywjyrańo treśćůma parolůw, ńyjednaki ich jakośći i co ńy sům uůne lite.
S drůgi strůny możebnoś swobodny dystrybucyje jeji zawartośće, ćyngjym poprowjany, srogi zaśyng a nůmera edycyjůw godkowych sprawjůły, iże Wikipedyjo je jydnym s nojczyńśći podowanych zdrzůdeł we Internecu.
Ślůnski alfabyt fůnetyčny:
Alfabyt fůnetyčny lo ślůnskij godki powstou we 2006 roku kej průba usystematyzowańo ślůnskij pisowńe a stwořyńo "interpisma", zawjyrajůncygo wšyjske lůgične a půprowne elymynty s koždygo popředńigo.
Zaletům je sam ujednolicůny zapis mjynkich spůuguoskůw.
Mocka Ślůnzokůw ńy přijmuje atoli pisma, skiž tygo, co mojům ńyrodźi hačkůw nad buchštabůma.
Alfabyt fůnetyčny skuodo śe s 32 buchštabůw:
A B C Ć Č D E F G H I J K L M N Ń O P R Ř S Ś Š T U Ů W Y Z Ź Ž.
We alfabyće fůnetyčnym momy jedna dodatkowo buchštaba wzglyndym alfabyta polskigo: "ů".
Zastympuje uůna polske "ó" (kej mo take some břmjyńy ]), nale mo tyž funkcyjo inkšyj guoski - ] - půmjyndzy polskimi ] a ] (kej břmi kej ńymjycke "o" we suowach: "wohnen", "Kohl").
Stosowano je nojčyńśći před buchštabůma "m", "n", "ń", kaj we polskij godce wystympuje "ą".
Bajšpil: "mąka -> můnka", "robią -> robjům".
Mjyndzynorodowe Fůnetyczne Abecadło:
Mjyndzynorodowy Alfabyt Fůnetyczny, "MAF" (ang. "International Phonetic Alphabet", IPA, fr. "Alphabet phonétique international", API), alfabyt fůnetyczny, systyma fůnetycznyj transkrypcyje przijynto bez Mjyndzynorodowe Towarzistwo Fůnetyczne kej zglajchszaltowany kńif przedstowjańo głosek wszyjskych godek.
Skłodajům śe na ńa symbole alfabytyczne a symbole ńyalfabytyczne a ůngyfer 30 znokůw djakrytycznych.
Heksa:
Heksa – we ńykerych wjerzyńach ludowych: baba zajmujůnco śe czornům magjům, ćepjůnco prziroki, kojarzůno s śiłůma ńyczystymi - czynsto s szatanym.
Mynskym uodpowjydńikym je czarowńik.
We folklorze pojawjajům śe tyż "dobre" heksy, kere zajmujům śe tam czystům i dobrům magjům.
Postaće heksůw mogymy trefić m.
in.
we ojropejskij mitolůgji ludowyj, jydnokże tam fůnguje raczyj pod mjanym wjydźmy i mo trocha myńi pejoratywne znaczyńy.
W 1484 papjyż Innocynty VIII wydoł bullym "Summis desiderates" bydůmcům podsůmowańym wcześńijszych uchwoł potympjajůncych czary i zezwolyńym karańo śmjerćům heksůw a czarowńikůw.
Innocynty VIII powołoł śe we ńij na słowa Bibliji "Ńy pozwolisz żyć hekśe." (Wj.,22,17.)
Motyw heksy je uobecny tyż we kulturze ojropejskij růżnych epok, m.in.
we "Makbeće" W. Szekspira.
Poymat symfůńiczny Antonína Dvořáka s 1896 mo titel Heksa połedńa.
Polsko:
Polsko, Polsko Republika (, IPA: /ˈpɔlska/) – państwo we szczodkowyj Ojropje, nad Bałtyckim Morzym.
Grańica mo zy Mjymcůma (na zachodźe), Czeskům Republikům, Słowacyjům (na połedńu), Ukrajinům, Bjołoruśům, Litwům (na wschodźe) a Rusyjům (uobwodym kalińingradzkym, na půłnocy), a bez grańica morsko (grańica jedźinyj ekůnůmicznyj sztrefy) s Dańijům a Szwecyjům.
Noleży do Ojropejskij Uńije, Sztrefy Schengen, Uorganizacyje Zjydnoczůnych Norodůw, NATO a inkszych mjyndzynarodowych uorgańizacyjůw.
Jako symboliczny anfang państwowośći polskij uznowo śe jeji krzest, kery mjoł plac we 966 roku.
Bez lata 1795 - 1918 Polska bůła pod zaborůma, a jeji terytoryjům potajlowano mjyndzy Rusyjo, Austryjo a Prusy.
We uokreśe wrześyń 1939 - 1945 pod uokupacyjům mjymjeckům, 1945-1989 bůł sam uokres, kej u władzy bůły kůmůńisty, 1952-1989 mjanowoło śe to Polsko Ludowo Republika.
Uod 1989 zaś ustrůj dymokratyczny.
